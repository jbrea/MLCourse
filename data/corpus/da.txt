Wikipedia er en internetencyklopædi, der forekommer i flere sprogversioner, udelukkende med frit indhold og ingen reklamer (selvom donationer accepteres), baseret på et åbent samarbejde igennem en model, hvor brugere kan redigere ved hjælp af internet-baserede applikationer som webbrowsere, kaldet wiki. Det er det største og mest populære generelle referenceværk på internettet,[1][2][3] og i april 2019 var det blandt de mest populære hjemmesider ifølge Alexa rangeringsystem.[4] Wikipedia ejes og drives af Wikimedia Foundation, en almennyttig organisation der drives ved hjælp af donationer for at kunne være uafhængig.[5][6][7][8]
Wikipedia blev lanceret den 15. januar 2001 af Jimmy Wales og Larry Sanger.[9] Sanger fandt på navnet,[10][11] som en portmanteau af wiki (det hawaiianske ord for "hurtig"[12]) og "encyclopedia". Oprindeligt var det udelukkende en engelsksprogetencyklopædi, men andre sprogversioner blev hurtigt udviklet.

Pr. tirsdag den 24. august 2021 har den engelsksprogede Wikipedia 6.362.804 artikler, 119.602 aktive bidragydere og 1.087administratorer.[13] Det er dermed den sprogversion af Wikipedia med flest artikler. Tilsammen har de over 300 sprogversioner af hjemmesiden mere end 40 millioner artikler på 301 forskellige sprog[14] og i februar 2014 nåede siden 18 milliarder sidevisninger og næsten 500 millioner unikke besøgende om måneden.[15]
I 2005 udgav Nature en artikel, hvor 42 artikler om forskellige videnskabelige emner blev sammenlignet fra Encyclopædia Britannica og Wikipedia, hvor man fandt, at Wikipedias niveau af præcision og rigtighed nærmede sig Britannicas,[16] selvom kritikere har foreslået, at hvis man havde udvalgt en tilfældig gruppe blandt alle artikler eller havde fokuseret på samfundsvidenskab eller omstridte sociale problemer.[17][18] Det efterfølgende år skrev Time magazine at den åbne dørs politik tillod at hvem som helst kunne redigere, og at det gjorde det til den bedste encyklopædi i verden, og det hyldede Jimmy Wales' vision.[19]
Wikipedia er blevet kritiseret for at udvise systematisk bias, for at fremstille en blanding af "sandheder, halve sandheder og nogle løgne",[20] og for at være genstand for manipulation og spin i forbindelse med kontroversielle emner.[21] I 2017 annoncerede Facebook at siden ville hjælpe læsere med at detektere fake news ved at foreslå links til relaterede Wikipedia-artikler. YouTube annoncerede lignende planer i 2018.[22]

Den danske udgave blev påbegyndt den 1. februar2002. Den danske Wikipedia har 268.894 artikler pr. 24. august 2021.

De tre bærende principper på Wikipedia, der tilsammen definerer dens niche på World Wide Web er:

Wikipedia støttes af Richard M. Stallman og Free Software Foundation. Stallman påpegede brugbarheden af en "fri universel encyklopædi" før Wikipedia blev startet.

Oprindeligt startede Wikipedia med at køre på UseModWiki, skrevet af Clifford Adams.

Den 26. januar2002 skiftede den engelske Wikipedia program fra UseModWiki til PHP og MySQL.

Den 25. september2002 skiftede den danske Wikipedia over til samme program.

Projektet kører på mange dedikerede servere, der er placeret i Florida, USA og tre andre steder i verden. Disse servere er ansvarlige for Wikipedia på alle sprog og for postlisterne.
Wikipedia modtager mellem 2000-7000 sidevisninger per sekund. Over 200 servere er blevet sat op for i fællesskab at kunne håndtere den enorme mængde trafik.

Mobile enheder kan tilgå de mobile udgaver af Wikipedia. Den første mobile udgave formateret til WAP (wapedia.mobi) har eksisteret siden 2004 – og siden 2009 til andre mobile enheder inkl. iPod, Android-enheder, og Kindle (da.m.wikipedia.org og en.m.wikipedia.org).

Alle der er koblet til Internettet kan læse og skrive i Wikipedias artikler. Bidrag angives med IP-adressen. Personer der har lyst til at bidrage med mere, kan oprette sig som brugere. Dette er gratis og har en del fordele – primært overskuelighed. Enkelte kontroversielle artikler kan være semibeskyttet; dvs. låst for bidrag fra IP-adresser. Alle kan bekæmpe vandalisme og brugere der er blevet erfarne indenfor wikiprocedurerne kan vælges til administratorer. Administratorer kan slette artikler, blokere brugere og beskytte artikler. Der er p.t. 24 administratorer på den danske Wikipedia

Brugere oprettes som administratorer af bureaukrater (Bureaucrats) der også kan ændre brugernavne.

Administratorer kan få taget deres rettigheder, hvis de udøver magtmisbrug. Det gøres af forvaltere (Stewards). Forvaltere vælges en gang om året ved demokratiske afstemninger.

Wikipedias styrke er blandt andet at udnytte diverse brugeres evner. Nogle ved en masse om et emne, men formulerer sig dårligt. Andre aner intet om emnet, men kan rette stavefejl, tegnsætning o.lign. Nogle brugere har kæpheste, som at bekæmpe dåsedansk og patruljerer da.wikipedia.org regelmæssigt.

Erfarne brugere kan wikificere nye brugeres bidrag – indsætte hyperlinks, billeder, links til andre sprog, kategorier mm.

Sammenlignet med andre sites på dansk er den danske Wikipedia godt besøgt og lå december 2013 på en 20. plads.[23] I november 2013 var der omkring 40,4 millioner sidevisninger, eller 56.000 sidevisninger i timen.[24]
Sammenlignet med andre sites besøgt fra Danmark, er Wikipedia (alle sprogversioner medtaget) også godt besøgt og lå december 2013 på en 6. plads.[25]
Den danske Wikipedia er ikke repræsenteret på FDIMs statistik (viser kun sites under .dk), men hvad sidevisninger angår, lå dansk Wikipedia i oktober 2013 mellem 12. og 13.-pladsen, mellem politiken.dk og jp.dk
[26]Hans Christian Andersen (født 2. april1805 i Odense, død 4. august1875 på Rolighed i København) var en danskdigter og forfatter, der er verdensberømt for sine eventyr. Han var kendt for sine buketter og papirklip, og menes at have opfundet det flettede danske julehjerte[1]. Han er en af den danske guldalders hovedpersoner. Han var desuden opfinderen af Tingseventyr, der er en undergenre af kunsteventyr.

H.C. Andersen blev døbt umiddelbart efter fødslen som mange andre pga. den store børnedødelighed. I kirkebogen til Sankt Hans Kirke i Odense[2][3] er skrevet, at fødslen fandt sted kl. 2 om natten den 2. april 1805, og at den stedfortrædende præst forrettede dåben.

Den 15. april blev dåben bekræftet ved en fremstilling i kirken, og barnet blev her indskrevet med navnet: Hans Christian.

En dåbsattest blev først fremstillet i november 1823, måske i forbindelse med en arvesag (farfarens død), men er senere forsynet med en randbemærkning, hvoraf det fremgik, at fødestedet var Hjørnehuset, Hans Jensens Stræde 43, en del af det nuværende museumH.C. Andersens Hus.

Efter sigende skyldes tilføjelsen, at H.C. Andersen i året 1867 skulle udnævnes til æresborger i Odense.
At fødestedet skulle være hjørnehuset i Hans Jensens Stræde er derfor uden berigtigelse og H.C. Andersen skulle selv have benægtet det; han sagde "jeg er ikke født i sådan en rønne".[4]
Der var seks faddere ved dåbsfremstillingen: madam Sille Marie Breineberg f. Westphalen bar barnet; jomfru Friederiche Pommer; skomagermester Peder Waltersdorff; hattemager Jens Henrichsen Dorch; snedkersvend Anders Jørgensen; portneren ved Odense Gråbrødre Hospital, Nicolas Gomard.

Som forældre står i kirkebogen den 22-årige skomagersvend Hans Andersen (født 1782, død 1816, var også soldat)[5] og den 34-årige Anne Marie Andersdatter.
Parret indgik giftermål i Skt. Knuds Kirke i Odense den 2. februar 1805, to måneder før fødselen.

Anne Marie havde allerede en datter ved navn Karen Marie, der imidlertid var anbragt hos Anne Maries mor.

Ægteparret flyttede sammen første gang til Holsedore og i maj måned til Klaregade.
I starten af 1807 fik de egen bolig i Klingenberg 664, nu Munkemøllestræde i Odense, huset der nu betegnes H.C. Andersens Barndomshjem.

I huset boede i alt 12 personer, og familiens bolig bestod af ét værelse med køkken.
Ifølge H.C. Andersens egne levnedsbeskrivelser havde friskomageren selv sammentømret et skomagerværksted og en brudeseng af et træstillads: der kort forinden havde baaret Liigkisten med en afdød Grev Trampe.[7]
Hvor han befandt sig de første leveår vides ikke, men som toårig flyttede H.C. Andersen i 1807 med skomagerfamilien ind i barndomshjemmet, en lejlighed med køkken i alt ca. 42 m² i ejendommen Klingenberg 646 nu Munkemøllestræde 3.

Som 6-årig kom H.C. Andersen i pogeskole, senere i en skole for især jødebørn og frekventerede efter sigende også en ”fattigskole”. I hjemmet var det faderen, der gav ham kendskab til Holbergs komedier og vakte hans interesse for teater og kultur.

Faderen lod sig i 1812 hverve som soldat i stedet for en indkaldt bondesøn, der til gengæld måtte udrede en større sum penge til friskomageren. Han kom hjem efter to års forløb, syg og nedbrudt, og fandt tillige, at alle pengene var tabt på grund af statsbankerotten i 1813. Han døde i 1816.

H.C. Andersen havde af og til besøgt Odense Teater og set skuespil og spillet rollerne hjemme.

Hjemmet var fattigt efter faderens død, og H.C. Andersen kom en kort tid i lære først på en klædefabrik og senere på en tobaksvirksomhed. Legemligt arbejde syntes at have været for hård for den følsomme H.C. Andersen, og igen anbragtes han på en fattigskole, hvor han fik undervisning i religion og regning.

Imidlertid blev moderen gift i 1818, igen med en skomagersvend. Familien havde måttet forlade barndomshjemmet i Klingenberg i april 1819 og flytte til et hus længere nede ad gaden. Begge forhold synes at have været medvirkende til, at H.C. Andersen i en tidlig alder besluttede sig for at forlade Odense.

Den 8. juli 1819 blev H.C. Andersen konfirmeret i Odense Domkirke af domprovsten, der ellers kun konfirmerede fine borgeres børn og ikke fattigfolks. Domprovsten skrev endda i konfirmationsprotokollen, at H.C. Andersen havde gode evner og gode religionskundskaber, omend hans flid ikke var rosværdig.

Forfatteren Jens Jørgensen har i sin bog H.C.Andersen − En sand Myte bemærket, at H.C. Andersen i modsætning til andre drengebørn i Odense fra lignende fattige hjem syntes at nyde en mere beskyttet og privilegeret barndom, og at familien, den ganske unge friskomager Hans Andersen og den betydelig ældre Anne Marie Andersdatter, aldrig syntes at lide egentlig nød.

H.C. Andersen havde også knyttet forskellige kontakter, og da han forlod Odense, var han i besiddelse af en introduktionsskrivelse fra avisudgiveren i Odense, bogtrykker Iversen.[8]
Den 4. september 1819 rejste den 14-årige H.C. Andersen med 13 rigsdaler på lommen med Postvognen til København, hvor han if. ”Levnedsbogen” ankom den 5. september (i Mit Livs Eventyr den 6. september).
Han ankom midt i Jødefejden i 1819, en voldelig opstand mod jøderne.
H.C. Andersen var ikke overrasket over opstanden; han troede at det hørte med til en stor by som København.[9]
I København indlogerede han sig på et gæstgiveri i Gardergade, nu Vestergade.
Det menes, at H.C. Andersen ankom til hovedstaden i følge med (eller samtidigt med) prins Ferdinands (tidligere) amme, en ”Madame Sophie Charlotte Hermansen”, som H.C. Andersen havde stiftet bekendtskab med på Odense Slot, (formodentlig var moderen vaskekone på slottet). Madam Hermansen hjalp H.C. Andersen med kost og logi og anviste ham samtidig arbejde hos en snedkermester.
Dette varede dog kun en enkelt dag. Bekendtskabet synes tillige at have ført til foretræde hos direktøren for Det kgl. Teaters Syngeskole, hr. Siboni, der i selskab med C.E.F. Weyse, Jens Baggesen og andre notabiliteter formåede at samle en sum penge ind til den 14-årige H.C.A.

Samtidigt gav Siboni løfte om kost og sangundervisning. H.C. Andersen fik derefter et nyt logi i Ulkegade, nu Holmensgade, og af hensyn til Siboni tillige tyskundervisning. Siboni opgav dog hurtigt H.C. Andersens sangundervisning, og H.C. Andersen henvendte sig derefter til solodanser C. Dahlén og fik undervisning på Hofteatrets Danseskole i sæsonen 1821-22.

Til trods for en lidt uheldig optræden i en statistrolle på Det Kgl. Teater opnåede H.C. Andersen alligevel en stilling i koret dog uden fast løn, og skrev samtidig bønskrifter til forskellige forfattere og kunstnere og udvidede på den måde sin bekendtskabskreds.

I 1821 skrev H.C. Andersen sit første skuespil, Røverne i Vissenberg, til teatret. Stykket blev afvist, og kort efter skrev H.C. Andersen sin første bog, der blev udgivet, men ikke solgt i stort tal. En tidligere forbindelse fra Odense, oberst Christian Høegh-Guldberg, opfordrede H.C. Andersen til at henvende sig til den nyudnævnte teaterdirektør for Det kgl. Teater, Jonas Collin.

I 1822 skrev H.C. Andersen skuespillet Alfsol, der blev erklæret som uegnet til opførelse på scenen. Direktøren for teatret Knud Lyne Rahbek anså dog H.C. Andersen for at have skjulte talenter, som muligvis kunne fremelskes ved den rette uddannelse.[10] Som følge af dette blev den 13. september 1822 holdt et direktionsmøde med H.C. Andersen. Ved mødet blev det overdraget Collin at ansøge Frederik 6 om hjælp til yderligere uddannelse af H.C. Andersen. Kongen bevilgede, at fonden ad usus publicos skulle udbetale penge til H.C. Andersen med det formål, at han skulle "vorde en nyttig borger". Selv om Rahbek var hovedkraften bag støtten, var det Collin, der som formynder fik æren for det i eftertid, ikke mindst fordi H.C. Andersen selv beskriver det sådan i sin erindringsbog Mit livs eventyr
Efter godt tre års ophold i hovedstaden modtog den 17-årige H.C. Andersen en donation af kong Frederik 6. Den muliggjorde hans videre uddannelse på den velrenommerede latinskole i Slagelse. Collin skulle som hans formynder føre tilsyn.[8]
H.C. Andersen ankom den 26. oktober 1822 til Slagelse og blev indlogeret hos herredsfogedens enke, madam Henneberg. I latinskolen blev han under henvisning til manglende kundskaber placeret i 2. klasse blandt 11-12-årige drenge af skolelederen Meisling. Forholdet mellem Meisling og H.C. Andersen udviklede sig iflg. forfatteren Johan de Mylius katastrofalt. Også fordi Mejsling og Collin pure nægtede H.C. Andersen at beskæftige sig med nogen form for digtning.

Hans digtning i denne periode er da også begrænset til et fastelavnsdigt og et mindedigt over en velgører. Samtidigt foretog H.C. Andersen adskillige ture til Sorø, hvor han stiftede bekendtskab med digteren B.S. Ingemann. Han rejste til København hos Collin i julen 1823 og til Odense i 1824, hvor han overdrog en del af arven efter farfaderen til sin mor.

I 1825 besøgte H.C. Andersen igen sin mor, der netop havde opnået plads på en fattigstiftelse.
Samme år flyttede H.C. Andersen ind hos Meisling, og i 1826 med ham til Helsingør, hvor han blev rektor for latinskolen. I 1827 var forholdet til Meisling imidlertid på bristepunktet, og da boligforholdene tillige var yderst ringe, skrev H.C. Andersen et brev til Collin, der i april sendte H.C. Andersen til København til et logi i Vingårdstræde (i Kong Hans' Vingård, nu en del af Magasin du Nord).

Her blev han privat manuduceret til studentereksamen og blev som fattig student fast middagsgæst hos forskellige familier i København.

Efter at H.C. Andersen fik udgivet digtet Det døende Barn i Kjøbenhavnsposten den 25. september 1827, startede hans egentlige æra som forfatter, og som eventyrdigter indtog han førstepladsen blandt den danske guldalders mange kunstnere.

Han fik først sin studentereksamen den 22. september 1828.[8]
Efter endt skolegang debuterede han med Fodrejse fra Holmens Canal til Østpynten af Amager i aarene 1828 og 1829[11] – en parodisk rejseskildring om en digters vandring i Københavns udkanter natten mellem nytårsaften og 1. nytårsdag 1829, hvor digteren kommer ud for de underligste oplevelser.

I 1831 udkom hans første egentlige digtsamling, og han var på sin første udlandsrejse, der gik til Tyskland, hvor han blandt andre mødte digteren Chamisso.[12]
I 1835 offentliggjorde H.C. Andersen sin første roman, Improvisatoren, og sine første to eventyrsamlinger. I de følgende år skrev han skuespil og de to romaner, O. T. og Kun en Spillemand. Efter en rejse (1840-41) til bl.a. Italien, Malta, Grækenland og Tyrkiet udsendte han i 1842 rejseskildringen En Digters Bazar. I 1857 var H.C. Andersen på besøg hos den engelske forfatter Charles Dickens i England, og i 1862-63 rejste han i bl.a. Spanien og Marokko, skildret i I Spanien.

Det var med eventyrene, at H.C. Andersen fik den største succes, som vennen H.C. Ørsted havde spået. De er oversat til mere end 100 sprog. Blandt de mest berømte er Fyrtøjet, Prindsessen paa Ærten (1835), Den lille Havfrue, Kejserens nye klæder (1837), Den grimme ælling (1843), Sneedronningen (1844) og Den lille Pige med Svovlstikkerne (1848).

Blandt H.C. Andersens kendte digte er I Danmark er jeg født og Hist hvor Veien slaaer en Bugt.
Med revisionen i 2003 fik H.C. Andersen to sange optaget i Den Danske Salmebog: julesangen Barn Jesus i en krybbe lå og Jeg har en Angst.

Andersen var en yndet gæst på talrige danske og udenlandske herregårde, herunder navnlig Holsteinborg Gods ved Skælskør, hvor flere af digterens eventyr blev til. H.C. Andersens stuer står endnu urørte på Holsteinborg. Andersen var også gæst på Glorup på Fyn, Frijsenborg i Jylland og Basnæs, Bregentved og Gisselfeld på Sjælland.

På disse ophold betalte Andersen ikke for kost og logi, men stod for underholdning og litterære indslag ved fester og sammenkomster. Det kunne være oplæsning, små komedier, papirklip, sange, lotterier, udsmykninger, bordpynt etc. Særligt børnene fik gavn af Andersens besøg, der ofte gav sig udslag i papirklip og samtale omkring hans selvfremstillede billedbøger.

Andersen opfattede nordmænd som ubehagelige, uopdragne som de "norske Børn" han iblandt traf hjemme hos Collins, arrogante som J.S. Welhaven, højrøstede og brovtende. Henrik Wergeland tog han sig ikke ulejligheden med at læse, og da Bjørnstjerne Bjørnson vakte opsigt i København fra 1856 af, bekræftede det kun Andersens opfatninger. Byen Silkeborg beskrev han som "kedelig og bevidst som en Nordmand".[13]
Men 28. april 1861 mødte Andersen omsider Bjørnson, mens de begge var i Rom, og det gik over al forventning. Bjørnson skrev til Clemens Petersen: "Ham selv blev jeg naturligvis ganske mageløst forelsket i, og jeg tror det var gjensidigt." Andersen skrev, at Bjørnson "kom mig så hjertelig imøde, jeg synes særdeles godt om ham".[14]
På den tid havde Andersen et udkast til eventyret Laserne[15] liggende. I dette udkast er den norske las særdeles pralende ("Jeg er norsk, og når jeg siger, jeg er norsk, så tror jeg at have sagt nok!"). 14. maj 1861 inviterede Andersen Jonas Collin og Bjørnson på køretur i Rom, og da Bjørnson fortalte om sin trilogiSigurd Slembe, fortalte Andersen ham om Laserne. Samme aften fandt han udkastet frem og begyndte at omarbejde det, så det norske indslag fremstår adskillig mere sympatisk. Ironisk nok sad Bjørnson selv som tilhører til et eventyr, hvor han intetanende havde medvirket til udkastet - og så igen til den endelige tekst.[16]
H.C. Andersen var glad for at blive fotograferet, og digteren var tidens mest fotograferede dansker. Der findes mere end 100 forskellige optagelser af Andersen. Han sad primært model for professionelle fotografer som brødrene Georg E. Hansen og N.C. Hansen, Clemens Weller, Budtz Müller, Georg Rosenkilde, Rudolph Striegler og Thora Hallager samt Franz Hanfstaengl i München, men bekendte tog fotos af Andersen: amatørfotograferne Henrik Tilemann på Frijsenborg og Israel B. Melchior på Rolighed.

Fotografierne af Andersen blev ofte foræret væk, som regel til kvindelige bekendte og til vennen Edvard Collin. Desuden bestilte digteren visitkortfotografier. Andersen har i sine dagbøger og breve beskrevet de mange besøg og omstændigheder ved fotograferingerne. De fleste fotografier er taget udendørs, idet interiørfoto først blev en mulighed i Danmark i 1874, hvor Andersen blev fotograferet i sit hjem i Nyhavn som en af de første.[17][18]
Den amerikanske globetrotter J. Ross Brownes mødte med Andersen i 1862:[19]
H.C. Andersen døde ugift og barnløs. Han sov stille ind i familien Melchiors hus, Rolighed den 4. august 1875. Han er begravet på Assistens Kirkegård i København, afd. P-513.

Det er blevet fremført, at Nicolas Gomard, der stod fadder til H.C. Andersen, kunne være biologisk fader til H.C. Andersen.[20]
Denne påstand kommer gennem en overlevering i familien Gomard.[21]
HistorikerenErik Kjersgaard skriver i sin bogserie om Danmarks historie, at H.C. Andersen var en "illegitim søn af en officer i Odense", dog uden nærmere forklaring og kilde.[22]
Jens Jørgensen, tidligere rektor for Slagelse Gymnasium, har uden held forsøgt at bevise, at kronprins Christian og lensgrevedatteren Elise Ahlefeldt-Laurvig var forældre til H.C. Andersen.
Jørgensen har fremført teorien dels i sin bog H.C. Andersen — en sand myte fra 1987[23]
, dels i sit forord og efterskrift til den kommenterede udgave af H.C. Andersens Levnedsbogen.[24]Fyens Stiftstidendes kulturredaktør Rolf Dorset har støttet teorien i sin bog Paradisbarnet — en bog om H.C. Andersens herkomst fra 2004.[25]
Teorien er ikke godtaget af sagkyndige. Bl.a. har forhenværende overarkivar ved RigsarkivetVello Helk kaldt Jørgensens første bog for en "spekulation" og nævner, at arkivstudier ikke synes at være Dorsets "stærke side",[26]
mens H.C. Andersen-forskeren Johan de Mylius har angivet, at teorien bygger på en "helt charlatan-agtig omgang med kilderne".[20]
I en anmeldelse i tidsskriftet Anderseniana udgivet af H.C. Andersen Centret i Odense i 1989, har redaktøren Niels Oxenvad ligeledes undret sig over Jørgensens manglende evne til at fravriste kirkebøgerne deres sanddruhed.[27]
Men allerede i 1800-tallet gik rygterne i det københavnske borgerskab om, at prins Christian var far til H.C. Andersen, netop på grund af Andersens lette adgang til kongehuset og de bedre kredse i hovedstaden. Der gik også talrige rygter om, at prinsesse Charlotte Frederikke og prins Christian var ophav til den bortgivne og synske jomfru Fanny, og at prins Christian var far til Elise Ahlefeldts datter Adolphine Laurberg, født i 1807 og ved dåbshandlingen givet andre forældre.[28][29]
Eigil Nyborg har i bogen Den indre linje i H.C. Andersens eventyr analyseret H.C. Andersen og dennes digtning ud fra C.G. Jungs teorier.[30] Han konkluderer, at "uanset om man kan sige, at H.C. Andersen ”var til begge sider”, var hans seksualitet, hvis man da vil benævne det ved dette navn, næppe engang nået i nærheden af overgangsalderen.

H.C. Andersen var vel ”En fremmed fugl i reden” og udstyret med lødige gener og tillige ganske givet udrustet med, hvad C.G. Jung benævner ”et animus” kompleks. Men netop i tilfælde af en moderbinding kan selve anima suppleres og komplimenteres med et animus kompleks. Et tilført kompleks, der sandsynligvis indebærer seksuelle afvigelser, som kan implicere et liv med angst og hypokondri.
Dog kan iflg. Jung nævnte animus i visse tilfælde tillige positivt indeholde uanede ubevidste kræfter af aktiv kunstnerisk skaberkraft..."

H.C. Andersen sværmede for flere kvinder i sit liv. Riborg Voigt var H.C. Andersens første store kærlighed. Hun var dog allerede forlovet. En anden var Jonas Collins datter Louise, der blev gift med juristen W. Lind, hvilket var et stort slag for H.C. Andersen. Den mest berømte er den svenskeoperasangerJenny Lind.[31]
Det har været fremme, at den foregivne forelskelse i kvinder skulle dække over, at det i virkeligheden var mænd.[32]
I Danmark er der flere statuer af H.C. Andersen, bl.a. Henry Luckow-Nielsens statue ved Rådhuspladsen i København (april 1965).
På pladsen ved Odense Banegård står Bjørn Nørgaards otte meter høje H.C. Andersen skulptur i granit og patineret bronzeSkyggen, rejsekammeraten og improvisatoren – et treenigt portræt af H.C. Andersen fra 2002–2005.[33][34]
I Central Park i New York står en skulptur af den siddende forfatter med en bog som viser de første linjer af Den grimme ælling. En fritstående ælling kigger på forfatteren.
Skulpturen er formet af Georg John Lober i bronze med bænken i granit.
Den er doneret af Danish-American Women's Association  og danske og amerikanske skolebørn i anledning af forfatterens 150-års fødselsdag.[35]
En af Danmarks meste kendte skulpturer Den lille Havfrue ved Langelinie i København er inspireret af H.C. Andersens eventyr.

I sit testamente af 18. febuar 1860 indstiftede H.C. Andersen et legat, der uddeles til "den flittigste Dreng" fra en fattigskole i Odense.
Legatet er siden 1877 uddelt på forfatterens fødselsdag som H.C. Andersens Hjælp.[36]
Nyt Nordisk Forlag uddelte mellem 1931 og 1955 H.C. Andersen Mindemedaillen.

Dansk Forfatterforening har hvert år siden 1955 uddelt H.C. Andersen-legatet.

H.C. Andersen-medaljen er en international børnebogspris, der er blevet uddelt af International Board on Books for Young People (IBBY), inden for skrivning siden 1956 og inden for illustration siden 1966.

H.C.Andersen æresprisen er blevet uddelt siden 1996. Vinderen modtager en bronzestatuette udformet som bogen Mit Livs Eventyr, udført af den fynske kunstner Jens Galschiøt. Prisen bliver uddelt til tre personer hvert år den 2. april.[37][38]
H.C. Andersens Litteraturpris hylder "H.C. Andersens indflydelse på forfattere i hele verden".
Prisen blev indstiftet i 2007 af den private H.C. Andersen Litteraturpriskomité og er på 500.000 kroner indsamlet af private donorer.

200-året for H.C. Andersens fødsel blev fejret med en række kunst-, kultur-, uddannelses- og turismeprojekter støttet af HCA2005 Fonden, der havde et budget på 231 millioner kroner.
80 millioner var kommet fra Bikubenfonden, resten var offentlige midler.[39]
Blandt de støttede projekter fik Rumle Hammerichstv-serie Unge Andersen fem millioner kroner.[40]
Hvad der især tiltrak mediernes opmærksomhed, var den fire millioner kroner store støtte til et "filmforberedelsesprojekt" for en international spillefilm af Bille August og producenten Lars Kolvig.
Denne spillefilm blev aldrig til noget, og H.C. Andersen 2005 Fonden nægtede at betale sidste rate på 700.000 kroner til Kolvig og August.[41]
Den tidligere Vester Boulevard i København [42] er opkaldt efter H.C. Andersen. H.C. Andersens Boulevard mellem Gyldenløvesgade og Langebro, er måske både Københavns og Skandinaviens største og vigtigste gade. Den passerer Rådhuspladsen, Tivoli, Ny Carlsberg Glyptotek og meget mere, på vejen mellem Frederiksberg og Amager og også Vesterbrogade fører frem til boulevarden.

H.C. Andersen fik udgivet sin første bog Ungdoms-Forsøg i 1822 (link til digital udgave), da han kun var 17 år gammel. Bogen blev udgivet under pseudonymet Villiam Christian Walter. Navnet var sammensat af Villiam efter William Shakespeare, Christian efter sig selv og Walter efter Walter Scott.[43] Ungdoms-Forsøg blev genudgivet i 1827 med titlen Gjenfærdet ved Palnatokes Grav(link til digital udgave).

Laurits Andersen Ring (født Laurits Andersen den 15. august1854 i Ring, Hammer Sogn, Næstved, død 10. september1933 i Skt. Jørgensbjerg, Roskilde) var en af dansk kunsts fremmeste malere ved indgangen til det 20. århundrede. I 1881 tog han navn efter sin fødeby, landsbyen Ring syd for Næstved, og kendes siden som L.A. Ring. Han var en pioner inden for såvel symbolisme og socialrealisme i dansk kunst.

Rings sociale engagement i livets ubehagelige realiteter afstedkom, at en kritiker gav ham tilnavnet "det hæsliges apostel".[1] Hans maleri Sommerdag ved Roskilde Fjord regnes blandt et af dansk kulturhistories absolutte hovedværker og blev indlemmet i Den Danske Kulturkanon i 2006, af andre hovedværker fra hans hånd kan nævnes Ved frokostbordet og morgenaviserne, Banevogteren, landsbyen Ring, Forår i Hals, Kalkemanden. Det gamle hus bliver pudset op og På kirkegården i Fløng,. Ring var erklæret ateist og dybt engageret i bøndernes og arbejdernes kamp for sociale og økonomiske forbedringer.

Kunstneren blev født som Laurits Andersen i landsbyen Ring på Sydsjælland. Rings forældre var hjulmager og tømrer Anders Olsen (1816–83) og landmandsdatter Johanne Andersdatter (1814–95). Han voksede således op under beskedne kår på et husmandssted og kom efter konfirmationen i lære som håndværksmaler i Præstø. I 1873, mens han arbejdede i København, besluttede Laurits at tage timer i maleri, og efter to års private studier blev han optaget på Det Kgl. Danske Kunstakademi i 1875. Han blev dog aldrig tilfreds med at gå på akademiet og brød sig ikke om den strenge træning inden for de klassiske discipliner.[2] Han tilbragte også kort tid på Kunstnernes Frie Studieskoler under skagensmalerenP. S. Krøyer.

I 1881 besluttede han og vennen, maleren Hans Andersen fra landsbyen Brændekilde, at ændre deres efternavne. De tog deres fødebyers navne til efternavne for at undgå at blive forvekslet ved en fælles udstilling. Laurits kom da til at hedde L.A. Ring, og vennen Hans blev til H.A. Brendekilde. Rings første udstilling fandt sted i 1882,  men det var ikke før Emil Hannover og Karl Madsen, skrev i Tilskueren om L.A. Rings kunst i 1887 og 1889, at han begyndte at høste anerkendelse for sit arbejde.[3]
Men inden succesen skulle Ring igennem en krise. Det gik dårligt med salg af hans malerier i starten og faderen blev syg og Ring måtte tage hjem flere gange til forældrene i hjemmet og være der under faderens sygdom og død. Under disse ophold hos forældrene i perioden 1883-84 brugte Ring noget af tiden på to malerier Banevogteren og En vogterdreng, de første malerier han laver som friluftsmaleri.

I denne krisetid får han hjælp af H.A. Brendekilde, der formidler en invitation til besøg hos gårdejer Lars Ebbesen i Rågelund på Fyn i sommeren 1884, Ebbesen var en nær bekendt af Brendekilde[4] og en usædvanlig kunstmæcen.[5] Dette besøg udvikler sig til et livslangt venskab mellem Ring og Ebbesen og Ring kommer der også i somrene 1884 og 1885. Som tak malede Ring et portræt af Lars Ebbesen og af andre i familien. Desuden malede han her et høstbillede Tre mejere i 1884.[6] Under opholdet i 1883 malede han kun To piger der graver kartofler, i 1884 portrætterne Petra. Rågelund, Portræt af Peder Andersen. Rågelund og Portræt af Johanne. Rågelund og det omtalte Tremejere og "Haveparti med Portrætfigur af Lars Ebbesen". En gårdejer fra Raagelunde. I 1885 malede han blandt andet Helligaften på landet. Rågelund.[7]
Som en udvej af krisen foreslog vennen A.C. Tersløse at udvandre til Amerika, men Ring havde afstukket den vej han ville følge, skildring af det miljø han havde oplevet, og blev derfor hjemme.[8]
Danmark befandt sig i en politisk turbulent tid, idet konseilspræsident Estrup tilsidesatte det demokratiske styre og regerede gennem de såkaldte provisorielove. Ring var politisk aktiv i Riffelbevægelsen, en revolutionær gruppe studerende, der greb til våben som forberedelse til et oprør; Ring gik rundt med en skarpladt pistol i baglommen.[9] Ring blev stadig mere optaget af de fattiges vanskelige vilkår og social retfærdighed for underklassen.[2]

Mens han boede i København blev han nære venner med advokat og amatørmaler Alexander Wilde og hans familie. Han tilbragte jule og somre sammen med familien, og formede et nært venskab med Wildes hustru Johanne. Ring var dybt forelsket i hende, men selvom de to udvekslede hyppige og intime breve, forblev hun tro mod sin mand. Ring malede adskillige indfølende portrætter af Johanne Wilde. Da han imidlertid indså, at forholdet aldrig ville kunne blive til noget, vendte han ryggen til familien Wilde, hvorefter han gennemlevede en periode præget af dyb depression. I 1893 modtog han et rejselegat og tilbragte året med studier i Italien.[10]

I 1894 blev Ring benyttet som model for en af karaktererne i romanen Nattevagt af Henrik Pontoppidan, den danske forfatter og senere Nobelprismodtager og Rings gamle ven. Ring tjente som model for den lidet flatterende karakter Thorkild Drehling, en maler og mislykket revolutionær, der var forelsket i sin bedste vens hustru. Ring protesterede ikke imod det uindsmigrende portræt, men han var krænket over at Pontoppidan på denne måde havde røbet hans forelskelse i Johanne Wilde. Dybt såret over at Pontoppidan således havde forrådt hans fortrolighed, afbrød han venskabet uden nogensinde at give en forklaring derfor.[10]
Efter sin hjemkomst fra Italien begyndte han arbejdet på en stribe malerier med den unge maler Sigrid Kähler som model. Hun var datter af Næstved-keramikeren Herman Kähler.[11] Den 25. juli1896 giftede Ring sig med Sigrid Kähler, som på det tidspunkt kun var 21 år gammel (han var 42). I årene efter ægteskabet indtræder der nogle lysere toner og motiver i Rings maleri.[12] Parret boede sammen i Karrebæksminde og fik tre børn, før Sigrid Kähler døde i 1923, 49 år gammel. I 1900 modtog Ring bronzemedaljen på Verdensudstillingen i Paris for sit store portræt af Sigrid, I havedøren. Kunstnerens hustru (1897). Parrets søn, Ole Ring (1902-1972), blev også kunstner og malede i en stil, der var tydeligt påvirket af faderens.[13]
En tid boede Ring i Baldersbrønde nær Hedehusene, i den tidligere skolebygning, der senere skulle komme til at fungere som hjem for en anden maler, Ludvig Find. Ring lavede talrige malerier fra disse landsbyer. I 1913 var Ring blevet et anerkendt medlem af det danske kunstliv, og sad i bedømmelsesudvalget ved de årlige censurerede Charlottenborgudstillinger. Han fik bygget et hus ved Sankt Jørgensbjerg i Roskilde med udsigt over fjorden – her tilbragte han de sidste ti år af sit liv, før sin død i 1933.[2]
Et år efter Rings død udgav forfatteren Peter Hertz en biografi, hvor han opsummerede Rings liv og virke: ”Hans Livsværk bliver som hans Liv og som hans Væsen: det stille Vand med den dybe Grund”.[14]Johannes V. Jensen udgav i 1937 digtsamlingenPaaskebadet, der indeholdte et hyldestdigt om L.A. Ring med titlen L.A. Ring og første verslinje i første strofe
"Han gjorde ej paa Mesterværket Jagt."[15]
Digtet var tidligere udkommet i kataloget til Mindeudstillingen for L. A. Ring på Charlottenborg i 1933.[16]
I dag er Rings kunst repræsenteret på stort set alle danske kunstmuseer, og talrigt på især Ordrupgaard, Kroppedal Museum, Den Hirschsprungske Samling, Randers Kunstmuseum og Statens Museum for Kunst.[17][18] Derudover ejer Statsministeriet 31 Ring-malerier.[19] Malerierne i Statsministeriet er testamentarisk arv fra forretningsmanden, O.P. Christensen.

Siden 1951 har Rings værker været beskrevet i mere end 150 artikler, i aviser, tidsskrifter og bøger. Dertil kommer adskillige udstillinger i Danmark og i udlandet af Rings værker, dansk-svensk vandreudstilling i 1973 med 46 værker, "Northern Light" i 1982-83 tre steder i USA, 1984 stor udstilling på Ordrupgaard med 100 værker, "Nordiske stemninger" 2003 på Blaafarveværket, Norge, med 42 Ring-malerier og "På kanten af verden" i 2006-07 på Statens Museum for Kunst og Randers Kunstmuseum med 85 værker.[3]
Ring trak veksler på en dansk tradition for almuekunst, som det kendes fra værker af for eksempel J. Th. Lundbye, men inkorporerede også påvirkninger fra mere moderne malere som Paul Gauguin, Jean-François Raffaëlli og Jean-François Millet.[17] Tidligere er det blevet diskuteret blandt forskere hvorvidt Ring skulle kategoriseres som en realistisk eller symbolistisk maler, men i de senere år har man indenfor den kunsthistoriske forskning accepteret, at de to aspekter af hans værk er lige vigtige og komplimenterer hinanden.[20]
Et træk som Ring har brugt flere gange er at placere et eller flere objekter i billedkanten, hvilket for eksempel kan se i Runesten ved Roskilde Landevej, Når toget ventes. Jernbaneoverkørsel ved Roskilde Landevej, Sommerdag ved Roskilde Fjord og Lundbyes bænk ved Arresø. Ring bruger også ofte at lægge horisontlinjen højt, som i arbejderskildringerne, men også i Lundbyes bænk ved Arresø, Krager på pløjemarken, På kirkegården i Fløng og Skærsommer. Tre børn i en mark med kornblomster.[21]
Maleriet I havedøren (1897) forestiller Rings hustru, Sigrid Kähler, omgærdet af subtile symboler, der vidner om hans kærlighed til hende. For eksempel er myrtegrenene over hendes hoved et symbol for Afrodite i græsk mytologi, og myrten blev traditionelt brugt til at smykke bruden ved bryllupper i Danmark.

Som kunstner distancerede Ring sig aldrig fra sin ydmyge baggrund, men gjorde det snarere til et hovedtema i sin kunst at skildre det fattige landlivs realiteter. Dette ses for eksempel i maleriet Akssamlere (1887), der viser hvordan de fattige landboere møjsommeligt indsamlede de korn, som lå tilbage på marken efter høst med maskiner; et motiv der først fandt berømmelse med Millets malerier i 1850'erne. Hovedparten af Rings malerier gengiver landsbyliv og landskaber på Sydsjælland, fra Præstø til Næstved. I hans landskabsmalerier finder man imidlertid også lag af psykologisk symbolisme, indgydet som de er med en overjordisk mystik og sælsomme stemninger. Denne stil er blevet beskrevet som "anti-naturalisme".[22]
Inspireret af forfattere som J.P. Jacobsen og ideer fra Det Moderne Gennembrud blev Ring ateist, og hans malerier udforskede i udpræget grad motiver og symboler, der satte livets og dødens kræfter op imod hinanden. Selv i skildringer af landarbejdere indlejrede Ring altid dybere lag af symbolisme og abstraktion. For eksempel er det store maleri I høst (1885) ikke blot en skildring af en arbejdende landmand, ej heller af hans bror, der agerede model, men af livets cyklus symboliseret ved leen, der høster det modne korn.[23]
Rings vedholdende engagement i livets ubehagelige realiteter afstedkom, at en kritiker gav ham tilnavnet "det hæsliges apostel".[24] Men Karl Madsen skriver senere i Tilskueren: "Ring er maaske den mest ubestikkelige Sandhedssøger i hele vor Kunst. Han regner ikke med hvad Verden anser for skønt og hvad den anser for hæsligt; (...).".[25][26] Andre har tolket hans interesse for usentimental realisme som et udtryk for hans ateistiske livsholdning. Kunstneren selv skrev lakonisk i et brev i forbindelse med sin 40 års fødselsdag, at ”Livet er kort og Kunsten lang".[14]
Hele hans oeuvre er udtryk for, at han var splittet mellem et stærkt tilhørsforhold til traditionen og samtidig til en moderne tidsånd. Mange af hans billeder gengiver korsveje og tærskler: overgangen mellem at vente i og forlade en døråbning, et vindue eller en jernbaneoverskæring.[17] Denne symbolisme ses for eksempel i maleriet I havedøren. Kunstnerens hustru, der viser kunstnerens hustru stående på dørtærsklen mellem stuen og haven udenfor, på en baggrund af spirende forårsvækster og knudrede, visne grene.[17][27] Sommetider optræder mere end en motivkreds i et maleri, som for eksempel i Runesten ved Roskilde Landevej, der indeholder både tærskel og vejen, som motivkreds.

Som Erik Henningsen og H.A. Brendekilde malede L.A. Ring socialrealistiske arbejderskildringer, men ikke så bemærkelsesværdige som Henningsens En såret arbejder og Brendekildes Udslidt. Ring forsøger ikke at vække medlidenhed eller søge sympati for de svage.
L.A. Ring udførte en række monumentale arbejderskildringer, I Høst fra 1885, Drænrørsgraverne også fra 1885, Arbejdere ved en vandledning ved Søndersø fra 1891, Teglværksarbejdere. Ladby Teglværk fra 1892 og Sædemanden fra 1910. De er alle malet i det store format ca. 185 x 155 cm bortset fra Drænrørsgraverne der har det mindre format 142,5 x 111,5.

Malerierne har alle en høj horisontlinje og personerne rager ikke ind i himlen i overensstemmelse med Rings ateistiske holdning og forbliver ved jorden, de har ydermere taget farver fra omgivelserne.[28]
Efter broderens død i 1886 og frem til hjemkomsten fra Italien i 1895, var Ring meget optaget af døden og det satte sig spor hans motivverden både i landskabsmalerierne og figurbilleder.[29]
Under rejsen til Italien 1893-95 havde Ring planer om at male en dødedans. Ideen blev opgivet, i stedet blev det indarbejdet i kulminationen af Rings optagethed af døden i maleriet, Efter solnedgang, "Nu skrider Dagen under, og Natten vælder ud".[30]
I Rings kunst er vejen, landevejen, hulvejen og markstien et gennemgående motiv, også andre linjer som bække, åløb, flodmundinger og åbent hav og det moderne som broer, jernbanespor og telefontråde bruger Ring som ledemotiver. Vejene leder blikket ind i billederne og videre ud igen, som symbol på den menneskelige tilværelse.[31]
Ring bruger ofte døre og vinduer som tærskler. I nogle af tærskelbillederne befinder mennesket sig i en tøvende tilstand foran døråbningen eller vinduet og venter på at kunne forene sig med verden udenfor.[32] I andre motiver er det den ultimative tærskel til døden, som i Den syge mand og På kirkegården i Fløng. Et andet tærskelmotiv er mødet mellem gammelt og nyt, som i Banevogteren, Når toget ventes - Jernbaneoverskæring ved Roskilde Landevej og Runesten ved Roskilde Landevej.


Ring var især landskabsmaler, men i starten af karrieren var det ikke landskabsmalerierne der dominerede. Frem til 1887 var der vel 10 landskabsmalerier ud af ca. 90 malerier. Fra 1888 og til Rings død udgjorde landskabsmaleriet ca. tre fjerdedele af hans produktion.[33]
Banevogteren. Landsbyen Ring, I Høst, Forår i Hals, Forår. Ebba og Sigrid Kähler, I havedøren. Kunstnerens hustru, Ved frokostbordet og morgenaviserne, Efter solnedgang. "Nu skrider Dagen under, og Natten vælder ud", Sommerdag ved Roskilde Fjord, På kirkegården i Fløng, Kalkemanden. Det gamle hus bliver pudset op og Stygt vejr. Baldersbrønde betragtes som Rings hovedværker.
Sommerdag ved Roskilde Fjord er optaget i Kulturkanonen.

Se også et større udvalg af Værker af L.A. Ring
LA-ikonJiangxi (kinesisk: 江西, pinyin: Jiāngxī, Wade-Giles: Chiang-hsi) er en provins i Folkerepublikken Kina strækkende fra bredden af Yangtze i nord til bjergrige egne i syd. Provinshovedstaden er Nanchang.

Jiangxi grænser til Anhui i nord, Zhejiang i nordøst, Fujian i øst, Guangdong i syd, Hunan i vest og Hubei i nordvest.

Jiangxi er inddelt i  elleve byer på præfekturniveau:


De 11 præfekturer i Jiangxi er inddelt i 99 enheder på amtsniveau, som så igen er inddelt i 1.548 enheder på byniveau

Den regionale leder i Kinas kommunistiske parti er Liu Qi. Guvernør er Yi Lianhong, pr. 2021.


Koordinater: 27°18′N116°00′Ø﻿ / ﻿27.3°N 116°Ø﻿ / 27.3; 116NATO (engelsk: North Atlantic Treaty Organization; fransk: Organisation du Traité de l'Atlantique Nord; OTAN) er en international organisation for politisk og militært forsvarssamarbejde omkring den nordlige del af Atlanterhavet, som blev etableret i 1949 med de allierede krigspartnere USA, Storbritannien og Frankrig som de drivende kræfter.[kilde mangler]
Landene er forpligtet til at forsvare hinanden i tilfælde af, at de skulle blive angrebet. Derudover arrangerer NATO ofte større, militære øvelser for medlemslandene. NATO deltager desuden med styrker i krigshærgede lande, fx Afghanistan fra 2001 (efter Al-Qaida fløj fly ind i World Trade Center, 9/11) til 2021 .[2]
Oprindeligt havde NATO 12 medlemslande. Disse lande var Belgien, Canada, Danmark, Frankrig, Holland, Island, Italien, Luxembourg, Norge, Portugal, Storbritannien og USA; senere er NATO blevet udvidet med flere medlemslande. Den sidste store udvidelse skete i 2004, hvor blandt andet en række af de tidligere Warszawapagt-lande blev medlemmer af NATO.[3]
Bruxelles-Traktaten, der blev underskrevet den 17. marts1948 af Belgien, Holland, Luxembourg, Frankrig og Storbritannien, anses for at være forgængeren til NATO aftalen. Denne traktat etablerede en militær alliance, der kaldtes Vestunionen eller WEU.[4] Men amerikansk deltagelse blev anset for nødvendig, hvis man skulle kunne matche Sovjetunionens militære styrke, og derfor begyndte forberedelsen af en ny, militær alliance hurtigt efter traktatens vedtagelse.[5]
Resultatet blev den Nordatlantiske Traktat, der blev udarbejdet af Lester B. Pearson og underskrevet i Washington D.C.4. april 1949.[kilde mangler] Traktaten inkluderede de fem lande, der havde underskrevet Bruxelles-Traktaten, samt USA, Canada, Portugal, Italien, Norge, Danmark og Island.[6] Tre år senere, 18. februar1952, underskrev også Grækenland og Tyrkiet aftalen. På grund af deres geografiske beliggenhed kunne Australien og New Zealand ikke være med i alliancen, og i stedet blev ANZUS aftalen indgået mellem de to lande og USA.[7]
I 1954 foreslog Sovjetunionen, at den skulle indgå i NATO-alliancen for at bevare fred i Europa; NATO-landene nægtede dog dette, da de så det som et forsøg på at opløse NATO indefra.[kilde mangler]
Indlemmelsen af Vesttyskland i NATO 9. maj1955 blev beskrevet som "et afgørende vendepunkt i vort kontinents historie" af Norges daværende udenrigsministerHalvard Lange.[8] Et af de øjeblikkelige resultater var da også oprettelsen af Warszawapagten, der blev underskrevet 14. maj 1955 af Sovjetunionen og dens satellitstater. Dermed var de to parter i den kolde krig endeligt etableret.

NATO's sammenhold blev brudt allerede tidligt i alliancens historie med en krise under Charles de Gaulles tid som præsident i Frankrig fra 1958 og frem. De Gaulle protestererede mod det, han mente var USA's hegemonistiske rolle i organisationen, og det han så som et specielt forhold mellem USA og Storbritannien.[kilde mangler] I et memorandum, han sendte til USA's præsident Eisenhower og den britiske premierministerHarold Macmillan17. september 1958, argumenterede han for en ligestilling af USA, Storbritannien og Frankrig, og for at NATO's dækning skulle udvides til også at omfatte franske geografiske interesseområder.[kilde mangler]
Charles de Gaulle anså svaret på sit memorandum som utilfredsstillende og begyndte at arbejde for et uafhængigt, fransk forsvar. Frankrig trak sin middelhavsflåde ud af NATO kommandoen 11. marts1959 og arbejdede henimod et selvstændigt atomvåbenprogram.[kilde mangler]
I juni 1959 forbød de Gaulle al udstationering af udenlandske atomvåben på fransk jord, og USA trak 200 militærfly ud af Frankrig. Dermed blev 26th Tactical Reconnaisance Wing, der tidligere var baseret i Tol-Rosiéres luftbasen, relokeret til Ramstein Air Base i Vesttyskland, og Tol-Rosiéres blev givet tilbage til Frankrig i 1967.[kilde mangler] Mellem 1950 og 1967 drev det amerikanske luftvåben ti større baser i Frankrig. 13. februar1960 afprøvede Frankrig sin første atombombe, Gerboise Bleue.[kilde mangler]
Selv om Frankrig udviste solidaritet med resten af NATO under Cubakrisen i 1962, fortsatte de Gaulle sine bestræbelser for et selvstændigt fransk forsvar ved også at trække de franske atlanterhavs- og kanalflåder ud af den integrerede NATO kommando. I 1966 blev de franske, væbnede styrker også trukket ud af NATO's integrerede kommando, og alle udenlandske tropper blev bedt om at forlade Frankrig.[kilde mangler]
Frankrig fortsatte dog som medlem af den politiske alliance. Frankrigs nej til udenlandske tropper resulterede i, at NATO's europæiske overkommando (SHAPE) blev flyttet fra Paris til Casteau, nord for Mons i Belgien 16. oktober 1967.[9] Frankrig trådte igen ind i NATO's militære kommando i 1993.[kilde mangler]
Skabelsen af NATO havde som konsekvens, at der blev brug for en standardisering af militær teknologi. Standardiseringen skete gennem STANAG aftalen, der blandt andet resulterede i en fælles kaliber for militære håndvåben, fælles procedurer for militære lufthavne og en række andre standardiseringer.[kilde mangler] Der blev også brug for en fælles militær strategi. Den blev sikret gennem fælles kommando, kontrol og kommunikationscentre.

Under det meste af den kolde krig optrådte NATO ikke som organisation i åbne militære konflikter. 1. juli1968 blev Traktaten om ikke-spredning af kernevåben åbnet for underskrifter.[kilde mangler]
30. maj1978 definerede NATO landene to yderligere mål for alliancen: At opretholde sikkerheden og arbejde for afspænding. Dette skulle gøres ved at tilpasse alliancens militære magt til Warszawapagtens offensive formåen uden at starte et våbenkapløb.[kilde mangler]
12. december1979 efter at warszawapagtlandene havde øget deres atomvåbenkapacitet i Europa, blev yderligere amerikanske atomvåben deployeret i Europa. De nye våben skulle styrke Vestens forhandlingsposition i forhandlingerne om nedrustning. Beslutningen blev kaldt Dobbeltbeslutningen, fordi den egentlig indeholdt to beslutninger. Man ville tilbyde Sovjetunionen nedrustningsforhandlinger, men samtidig opruste, hvis ikke disse forhandlinger førte til noget. I 1983-1984 blev der i forbindelse med denne beslutning opstillet amerikanske Pershing II raketter i Europa som svar på Warszawapagtlandenes oprustning med SS-20 mellemdistanceraketter i Europa. Pershing II raketterne var i stand til at nå Moskva på få minutter. Denne oprustning førte til protester fra fredsbevægelserne i Vesteuropa.[kilde mangler]
I denne periode var der ikke de store ændringer i NATO's sammensætning. I 1974 trak Grækenland sine tropper væk fra NATO kommandoen, og 30. maj1982 blev Spanien indlemmet i alliancen. Efter græsk-tyrkiske spændinger efter striden om Cypern i 1974 blev de græske styrker igen underlagt NATO kommandoen i 1980 i samarbejde med Tyrkiet.[kilde mangler]
I november 1983 skabte NATO-øvelsen Able Archer 83 panik i Kreml. Øvelsen simulerede et atomvåbenangreb mod Sovjet. Det sovjetiske lederskab blev bekymret for, at den amerikanske præsident Ronald Reagan havde planlagt at starte et rigtigt angreb. Som reaktion blev de sovjetiske atomvåbenstyrker i Østtyskland og Polen sat i alarmberedskab. Selvom Sovjetunionens reaktion i samtiden blev udlagt som propaganda, mener mange historikere,[kilde mangler] at den sovjetiske frygt for et angreb var ægte.[kilde mangler]
24. oktober1990 afslørede den italienske premierminister, Giulio Andreotti, eksistensen af Gladio, en hemmelig, paramilitærmilits, hvis officielle mål var at udkæmpe en guerillakrig bag fjendens linjer i tilfælde af et angreb fra warszawapagtlandene. Andreotti fortalte det italienske parlament, at NATO længe i det skjulte havde trænet partisaner til dette formål.[10][11][12]
Gladio programmet var tilsyneladende aktivt i alle europæiske NATO-lande og nogle neutrale lande. Emnet er specielt kontroversielt i Italien, hvor en rapport i 2000 konkluderede, at Gladio havde været involveret i nyfascistisk terrorisme, der skulle mindske kommunistisk, politisk indflydelse i landet.[13][14]
Afslutningen på den kolde krig og opløsningen af Warszawapagten i 1991 fjernede NATO's primære modstander. Dette gav anledning til en strategisk revaluering af NATO's formål og opgaver. I praksis medførte det en gradvis (og stadig igangværende) ekspansion af NATO i Østeuropa og en udvidelse af aktiviteter til en række områder, der ikke tidligere havde været NATO's arbejdsområder. Den første udvidelse af NATO efter den kolde krig skete med genforeningen af Tyskland 3. oktober1990 efter Berlinmurens fald. Det tidligere Østtyskland blev en del af Tyskland og dermed også af NATO alliancen. For at sikre en sovjetisk godkendelse af et forenet Tyskland, der fortsat var en del af NATO, blev det aftalt, at udenlandske tropper og atomvåben ikke måtte udstationeres i Østtyskland, og at NATO aldrig ville blive udvidet længere østpå.[15]
28. februar1994 deltog NATO for første gang i åben kamp, da fire serbiske fly blev skudt ned efter at have brudt et flyveforbud over Bosnien-Hercegovina der var beordret af FN.[kilde mangler] NATO håndhævede flyveforbuddet, der var startet 12. april1993 og sluttede 20. december1995.[kilde mangler] NATO's luftangreb i 1995 hjalp med til at afslutte krigen på Balkan.

Mellem 1994 og 1997 dannede NATO flere fora for regionalt samarbejde mellem NATO og alliancens naboer, for eksempel Partnerskab for fred og Euro-Atlantic Partnership Council. 8. juli 1997 blev tre tidligere kommunistiske lande, Ungarn, Tjekkiet og Polen inviteret til at deltage i NATO alliancen og blev formelt indlemmet i 1999.[kilde mangler]
24. marts 1999 deltog NATO i den første større konflikt i alliancens historie, da NATO styrker gik ind i Kosovokrigen med en 11 uger lang luftkampagne mod dele af det daværende Jugoslavien (nuværende Serbien). En formel krigserklæring fandt aldrig sted. De serbiske jugoslaver kaldte Kosovokrigen for militær aggression og imod FN-charteret.[16]
Konflikten sluttede 11. juni 1999, da Slobodan Milošević bøjede sig for NATO's krav og accepterede resolution 1244.[17] Nato hjalp derefter med at etablere KFOR, en NATO ledet styrke under FN mandat, der varetager sikkerheden i Kosovo.

NATO's ekspansion, aktiviteter og geografiske dækning er blevet forøget yderligere efter terrorangrebet 11. september 2001. Angrebet førte til, at NATO chartrets artikel 5 blev taget i brug. Artikel 5 siger, at et angreb på en medlemsstat anses for et angreb på alle alliancens medlemmer. 4. oktober2001 fastslog NATO endeligt, at angrebet var dækket af artikel 5.[18]
Angrebet medførte de første militære aktioner begrundet med artikel 5 i NATO's historie: Operation Eagle Assist og Operation Active Endeavour.

På trods af denne hurtige, solidariske reaktion stod NATO snart over for en krise. 10. februar2003 nedlagde Frankrig og Belgien veto mod planer om at forsvare Tyrkiet i tilfælde af en krig med Irak. Begrundelsen var, at sådanne planer ville sende et signal om, at forhandlingerne med Irak havde slået fejl.[19] Tyskland brugte ikke sin veto-ret, men støttede alligevel Frankrigs og Belgiens veto.[kilde mangler]
I spørgsmålet om Afghanistan udviste alliancen til gengæld større sammenhold. 16. april 2003 enedes NATO landene om at tage kommandoen over International Security Assistance Force (ISAF) i Afghanistan. Forslaget blev fremsat af Tyskland og Holland, de to lande der ledte ISAF, og alle 19 NATO ambassadører godkendte beslutningen enstemmigt. ISAF kom under NATO's kontrol 11. august. Det var første gang i NATO's historie, at alliancen styrede en militær operation uden for Europa.[20]
31. juli2006 overtog en NATO-ledet styrke bestående af tropper fra Canada, Storbritannien, Tyrkiet, Danmark og Holland de militære operationer i det sydlige Afghanistan fra en amerikansk ledet styrke.[21]
NATO's generalsekretær Jens Stoltenberg annoncerede i 2018 at NATO's medlemsstater skal kunne udsende 30 mekaniserede bataljoner, 30 eskadriller kampfly og 30 krigsskibe indenfor 30 dage i 2020.[22]
Nye NATO-strukturer blev skabt, og gamle nedlagt. NATO's reaktionsstyrke, NATO Response Force (NRF), blev dannet efter NATO topmødet i Prag21. november2002.[23]19. juni2003 startede en større omstrukturering af de militære NATO-kommandoer, da hovedkvarteret for Supreme Allied Commander Atlantic blev nedlagt og en ny kommando, Allied Command Transformation (ACT) blev oprettet i Norfolk i Virginia i USA. Samtidig blev Supreme Headquarters Allied Powers Europe (SHAPE) også hovedkvarter for Allied Command Operations (ACO). ACT er ansvarlig for at transformere NATO til fremtidige opgaver, mens ACO er ansvarlig for militære operationer.[24]
Udvidelsen med nye medlemslande fortsatte, og syv nye lande blev NATO-medlemmer: Estland, Letland, Litauen, Slovakiet, Slovenien, Bulgarien og Rumænien.[25] Disse lande blev inviteret til forhandlinger om medlemskab ved NATO-topmødet i Prag i 2002 og blev optaget i NATO 29. marts 2004. Udvidelsen var den største i NATO's historie.[26]
En række andre lande har også udtrykt ønske om at blive optaget i NATO, blandt andre Balkan-landet Bosnien-Hercegovina[27] og den tidligere sovjetreupblik Georgien.[28]Kosovo håber på at blive i stand til at søge om NATO-medlemskab.[29]
Rusland mener, at NATO's udvidelser mod øst siden slutningen på den kolde krig har været en klar overtrædelse af en aftale mellem den sovjetiske leder Mikhail Gorbatjov og George H.W. Bush, der tillod en fredelig genforening af Tyskland. Rusland ser NATO's ekspansionspolitik som en fortsættelse af den kolde krigs forsøg på at omringe og isolere Rusland.[30][31][32]
Artikel 10 af den Nordatlantiske Traktat gør det muligt for ikke-medlemslande at blive optaget i NATO:

Artikel 10 sætter to generelle begrænsninger for kommende medlemsstater:

I 1999 blev der fastsat en procedure for optagelsen af fremtidige medlemslande, Membership Action Plan (MAP). Et potentielt medlemsland skal årligt rapportere om sine fremskridt inden for fem områder:[35]
NATO giver feedback og teknisk rådgivning til det enkelte land og evaluerer dets fremskridt.[36]
Det er usandsynligt, at NATO skulle invitere lande som Irland, Sverige, Finland, Østrig og Schweiz til medlemskab, fordi befolkningen og de valgte regeringer i disse lande ikke støtter et medlemskab i NATO.[kilde mangler] NATO anerkender officielt disse landes neutralitetspolitik.

Der er blevet etableret to fora, der skal fremme fremtidigt samarbejde mellem de 30 NATO-lande og 20 såkaldte "partnerlande".

De 20 partnerlande er:

Den Individuelle Partnerskabshandlingsplan (IPAP), der så dagens lys ved NATO topmødet i Prag i 2002, er åben for lande, der har den politiske vilje til at øge deres samarbejde med NATO.[39][40]
IPAP handleplaner er oprettet med disse lande:

Middelhavsdialogen der blev startet i 1994, er et forum for samarbejde mellem NATO og syv lande i Middelhavsområdet.

I 2004 styrkedes Middelhavsdialogen på et topmøde i Istanbul, og blev hvad NATO kalder et "ægte partnerskab," med en række nye mål: Styrkelse af den politiske dialog, større interoperabilitet, en forsvarsreform og terrorbekæmpelse.[41] Flere af Middelhavsdialogens medlemmer er allerede "Større ikke-NATO-allieret" med USA.[42]
Tidligere Sovjetrepublikker
NATO samarbejder med Rusland i NATO-Rusland Rådet, der blev etableret i maj 2002.[43] NATO samarbejder med de to sortehavslande Ukraine[44] og Georigien[28] samt med Moldova;[45] de tre lande er blevet foreslået som større ikke-NATO allierede med USA.[46]
NATO og Israel
Israel er med i middelhavsdialogen og har søgt at udvide sit samarbejde med NATO. Siden 1989 har Israel været større ikke-NATO allieret med USA.[47] Israel blev for første gang besøgt af en NATO-leder 23. februar – 24. februar 2005.[48] Den første fælles flådeøvelse mellem NATO og Israel fandt sted 27. marts 2005.[49] I juni samme år deltog israelske tropper i NATO øvelser.

Flere har talt for, at Israel optages i NATO-alliancen, blandt andre Spaniens tidligere premierminister, José María Aznar og den italienske forsvarsminister Antonio Martino. Men NATO's generalsekretær Jaap de Hoop Scheffer, afviste i september 2006 at et Israelsk medlemskab kan komme på tale. Israel har heller ikke søgt om en optagelse i NATO.[50]
NATO og Asien/Oceanien
Filippinerne har siden 1951 været allieret med USA.[51] Filippinerne fik betegnelsen større ikke-NATO allieret[42]6. oktober 2003, hvilket tillod USA og Filippinerne at samarbejde om militær forskning og udvikling. Et andet ASEAN-land,[52] som er også er større ikke-NATO allieret med USA, er Thailand.[42] ASEAN-medlemmet Vietnam har siden 2012 arbjedet nært sammen med USA både økonomisk og militært.[53]Taiwan er de facto større ikke-NATO allieret med USA.[54] I april 2005 indgik Australien, der siden 1951 har været allieret med USA,[55] en sikkerhedsaftale med NATO, der skulle øge efterretningssamarbejdet i krigen mod terrorisme. Australien har også en forsvarsattaché posteret i NATO's hovedkvarter.[56]
Samarbejde med Japan, Sydkorea og New Zealand er også blevet udtrykt som værende en prioritet.[57]Saudi-Arabien og tre andre arabiske lande[58] samt Indien[59] er blevet foreslået som større ikke-NATO allierede med USA.

NATO og Latinamerika
Colombia er allerede NATO’s partner,[60] og Argentina er allerede større ikke-NATO-allieret med USA.[42] I 2019 var USA’s præsident Trump fortaler for at lade Brasilien blive medlem,[61] og Trump har udnævnt Brasilien til større ikke-NATO allierede med USA.[62]Mexiko er også blevet foreslået som muligt fremtidigt medlem af NATO.[63] Samarbejde mellem NATO og El Salvador er også blevet udtrykt som værende en prioritet.[57] Ifølge USA's udenrigsministerium er Chile en af USA's stærkeste partnere i Latinamerika.[64]
NATO's øvrige partnere
Ifølge NATO's hjemmeside hører Mongoliet samt Irak, Pakistan og Afghanistan[65] til NATO’s partnere.[66]
Ligeledes ifølge NATO's hjemmeside samarbejder NATO med flere europæiske lande så som Irland,[67]Sverige,[68]Finland[69] samt Schweiz,[70]Østrig[71] og Serbien.[72]
Som alle alliancer styres NATO i sidste ende af sine 30 medlemslande. Den Nordatlantiske Traktat, og andre aftaler, fastsætter rammer for hvordan beslutninger tages i NATO. Hver af de 28 medlemslande sender en delegation, eller mission, til NATO's hovedkvarter i Bruxelles i Belgien. Lederen af hver delegation kaldes "den permanente repræsentant" og er normalt en højtrangerende embedsmand eller erfaren ambassadør. Den permanente repræsentant har diplomatisk status af ambassadør.

Sammen udgør de permanente repræsentanter det Nordatlantiske Råd (NAC), et organ der mødes mindst en gang om ugen og har den politiske beslutningsmagt inden for NATO. Der er også jævnlige møder i rådet med deltagelse af udenrigsministre, forsvarsministre eller regeringsledere, og det er ved disse møder, store beslutninger om NATO's politik normalt bliver taget. Det skal dog bemærkes, at rådet har samme politiske beslutningsmagt, ligegyldigt hvilket niveau møderne foregår på.

Møderne i det Nordatlantiske Råd ledes af NATO's generalsekretær, og når beslutninger skal træffes, træffes beslutningerne enstemmigt. Der stemmes ikke, og der kan ikke tages beslutninger ud fra flertallets ønsker.[74]
Et andet medlem af hvert lands NATO-delegation er den militære repræsentant, en højtrangerende officer fra det enkelte lands militær. Sammen udgør de militære repræsentanter den Militære Komité,[75] et organ, der er ansvarligt for at udarbejde anbefalinger til det politiske organ i militære spørgsmål.
Til tider holder rådet også møder med landenes forsvarschefer.

NATO's Parlamentariske Forsamling (NPA) udgøres af repræsentanter fra medlemslandene og repræsentanter fra 13 partnerlande.[76] Officielt er forsamlingen ikke en del af NATOs politiske struktur og har som arbejdsområde at samle NATO-lande til diskussioner om sikkerhedspolitik.

NATO's militære operationer ledes af to strategiske ledere, begge højtstående officerer fra USA's militær, assisteret af en stab, der udgøres af medlemmer fra hele NATO. De strategiske ledere er underlagt den Militære Komité.

Før 2003 var de strategiske ledere øverste, allierede leder i Europa (SACEUR) og den øverste allierede leder for Atlanten (SACLANT). Under den nuværende ordning er den samlede kommando delt mellem to kommandocentre, Allied Command Transformation (ACT), der er ansvarlig for udvikling og træning af NATO-styrkerne, og Allied Command Operations, der er ansvarlig for NATO's militære operationer på verdensplan.
Lederen af Allied Command Operations har beholdt titlen SACEUR, og hovedkvarteret er stadig SHAPE, der ligger i Belgien. ACT derimod ligger i det tidligere SACLANT hovedkvarter i Norfolk i Virginia, USA.[kilde mangler]
Stillingen som chef for Allied Command Europe, der siden 2003 har heddet Allied Command Operations, er blevet besat af følgende:[78]
Note: Fra Ridgways tid har SACEUR også været chef for United States European Command
LA-ikon
Koordinater: 50°52′47.9″N4°25′32.7″Ø﻿ / ﻿50.879972°N 4.425750°Ø﻿ / 50.879972; 4.425750Thomas Alva Edison (født 11. februar1847 i Milan, Ohio, død 18. oktober1931 i West Orange, lidt nordvest for Newark, New Jersey) var en amerikansktelegrafist, opfinder og forretningsmand som udviklede en lang række vigtige forbrugsvarer. Blandt hans opfindelser var fonografen (1877), en forbedring af den elektriske glødelampe (1879) og diktafonen (1887).

Edison har patent på over 1.000 opfindelser. Han var en af de første i verden med privat udendørs pool i sit sommerhus i Florida, Edison & Ford Winter Estates.

Thomas Edison blev født 11. februar 1847. Hans forældre tilhørte middelklassen i byen Milan i staten Ohio.

Edison var igennem sin skoletid konstant på jagt efter viden. Da han fyldte syv år, fik hans lærer, præsten, nok af hans spørgen og hans selvcentrerede adfærd. Læreren mente, at den hyperaktive drengs hjerne var dum og forvirret, og at det hang sammen med hans store hoved. Hans tunghørhed spillede ikke ind ved vurderingen.
Fru Edison tog straks Thomas ud af skolen og underviste ham hjemme. Hun var overbevist om, at sønnens usædvanlige opførsel og fysiske fremtoning var tegn på hans bemærkelsesværdige intelligens.

Da Thomas var 11 år gammel, prøvede hans forældre at mætte hans nysgerrighed ved at lære ham at bruge det offentlige bibliotek. Thomas læste alle bøgerne fra en ende af, selv om forældrene forsøgte få ham til at læse bøger, som passede til hans alder. Allerede som 12-årig havde Edison læst mange videnskabelige bøger af høj sværhedsgrad som
Edward GibbonsDet romerske riges storhed og fald, Sears' Verdenshistorie, Robert Burtons Anatomy Of Melancholy og The World Dictionary of Science.

Thomas blev så begejstret over den naturvidenskabelige litteratur, at hans forældre ikke kunne holde ham tilbage. Da han begyndte at spørge om naturvidenskab, fik de en klog vejleder til at hjælpe ham til at forstå Newtons love. De hjalp Edison til at skabe sin egen frie måde at tænke på.[1]
Edison havde fra en tidlig alder problemer med hørelsen. Det gjorde, at han kedede sig i skolen. Han blev undervist hjemme i fem år, og han måtte siden supplere med selvstudier. Edison bestod aldrig en eksamen.
I 1859 arbejdede han som medhjælper på jernbanen. Her så han telegrafen og gik i 1863 i lære som telegrafist. På det tidspunkt var batterier den primære elektriske kilde.[2],[1]
Da han var 15, fik en dramatisk hændelse indflydelse på hans liv: han så en dreng i livsfare og reddede ham. Drengens taknemmelige far tilbød at lære Edison telegrafi og morse. Thomas fik arbejde som telegrafoperatør, da telegrafisten skulle med i den amerikanske borgerkrig. Da borgerkrigen var slut, drog Edison ud i verden for at gøre sin lykke. De næste år arbejdede han som rejseoperatør. I sin fritid lavede han forsøg. Han elskede at opfinde, og fortsatte med det til sin død. I 1868 flyttede Edison til Boston, hvor han arbejdede som telegrafist til 1869. Nu sagde han sit job op og bestemte sig til udelukkende at arbejde med sine opfindelser. Han fik første gang patent på en i juni 1869. Opfindelsen hed “electric vote recorder”.[3],[4]
Det var en elektrisk stemmetæller. Den blev en fiasko, fordi politikerne mente, at den tid, den sparede, skulle være brugt til at påvirke kollegerne. Nu svor Edison, at han kun ville gøre nyttige opfindelser

Thomas Edison fik en stor familie. Mary var hans første kone, og de var gift fra 25. december 1871 til hun som 29 årig døde 9. august 1884. De fik Marion, “Dot”,(1873), Thomas Alva Jr., “Dash” og William (1878). Med Mina, som han blev gift med i 1886, fik han Madeleine (1888), Charles (1890) og Theodore (1898).

I 1876 valgte Thomas Edison 30 år gammel at sælge sine aktiver for at skabe et veludstyret laboratorium. Laboratoriet var det første af sin art og lå i Newark lidt uden for New York. Det flyttede samme år til Menlo Park i New Jersey. Ved indvielsen udtalte Thomas Edison: ”Jeg forventer at gøre en lille opfindelse, hver tiende dag, og en stor hver sjette måned eller der omkring”. Edison ansatte en gruppe teknikere og besluttede sig for at vie sit liv til opfindelser. Han var verdens første professionelle opfinder.
Thomas Edison havde stor tiltro til sig selv og sine medarbejdere. Men det var ham, der kom med ideerne, og medarbejderne var der kun for at realisere dem. ”Jeg har ikke for vane at bede mine assistenter om at komme med ideer. Jeg får som regel alle de ideer, jeg har brug for. Vanskeligheden ligger i at bedømme, hvilke af dem der skal satses på”.

Da Edison satsede alt på at opfinde, var et af hans mål at udbrede brugen af elektrisk lys. Han var meget optimistisk, men de første forsøg gik dårligt. De første metaltråde til at generere lyset i en luftfyldt glødepære brændte over efter få sekunder på grund af den høje temperatur. Han mente at platin kunne løse problemet, men det virkede heller ikke. Hans første løsning på problemet var at lave en regulator, der kortsluttede systemet, når temperaturen var høj nok, så en stor del af energien blev omledt. Men det gik han hurtig væk fra. Han prøvede også med vakuum. Det forlængede trådens levetiden til en time. Da han prøvede med andre stoffer i vakuum, prøvede han blandt andet med en form for kultråd, der holdt i 13 timer. Efter et års hårdt arbejde blev han ved med at forbedre pæren, og nytårsaften 1879/80 kunne han for første gang lave en offentlig præsentation. Det gjorde han ved at bade hele Menlo Park i lys. Da det elektriske lys skulle installeres, var der en del tekniske problemer: Fremstillingen af pæren skulle forenkles, dynamoerne skulle forbedres kraftigt, elkablerne skulle kunne graves ned, og der skulle laves en del andet. Alt det løste Edison og hans medarbejdere, og efter at konceptet var demonstreret på el-værket i Pearl Street, gik det stærk med udbredelsen af det elektriske lys i USA.[5]
Efter opfindelsen af glødepæren voksede hans kapital, for investorerne var meget interesseret i den epokegørende opfindelse. Med den store kapital fik Edison nu mulighed for at udvide laboratoriet og ansætte en større stab. Det var nødvendigt, for den nye glødepære virkede kun i et par sekunder før tråden brændte over, og investorerne ville se resultater. Edison ansatte derfor tre grupper i laboratoriet, til at arbejde med forskellige komponenter i forbindelse med glødepæren og hele det elektriske system. Én gruppe fik til opgave at betjene og forbedre vakuumpumperne, som skulle skabe vakuum i pæren. En anden gruppe skulle konstruere en ny dynamo, mens den sidste gruppe arbejdede videre med selve pæren.

Ud over opfindelsen af glødepæren fik Edison og hans medarbejdere patent på omkring 400 opfindelser, blandt andet fonografen, elektriske generatorer og udstyr til belysning.[6][7]
Edison var ikke blot kendt for opfindelsen af glødelampen, for den var der flere andre, der også opfandt. Edisons opfindelse var meget større og af mere revolutionerende karakter. Hans glødelampe blev det centrale i et omfattende elektrisk system. Det skulle føre billig elektricitet fra et centralt elværk til alle boliger, kontorer og fabrikker i omegnen.
Men Edisons kraftværk var ikke så ligetil. Først og fremmest skulle el-pæren forenkles, da den var for dyr at fremstille. De nyudviklede dynamoer for små, og der skulle konstrueres nye. El-kablerne skulle kunne graves ned for at beskytte dem.
Derudover skulle der udvikles en lang række ”småting” som lampefatninger, kontakter, sikringer og el-målere.
De store opfindelser blev afprøvet i detaljer. I december 1880 stiftede Edison Electric Illuminating Company of New York til at føre hans geniale opfindelse ud i livet. Der blev bygget fabrikker til fremstilling af de forskellige komponenter i systemet.

I Pearl Street på Manhattan åbnede det første kraftværk den 4. september 1882. Fra den dag fik 82 forbrugere med 400 lamper strøm fra Pearl Street. Men tallet voksede hurtigt, og i 1884 var der over 500 forbrugere med mere end 11.000 lamper.
Edisons kraftværk spredte sig til resten af verden. Overalt blev der bygget glødelampefabrikker og elværker.
[8]
Thomas Edisons elektriske system byggede på jævnspænding (og dermed jævnstrøm, DC, "direct current") med ikke så høj spænding. Det betød, at systemet tabte effekt over større afstande, fordi modstanden i transmissionsledningerne blev for stor i forhold til belastningen. Jævnstrøm kan kun sendes over nogle få kilometer[9]. Det var derfor en nødvendighed for Edison, at der var generatorer alle steder, hvor strømmen skulle bruges. Men Edisons sans for markedsføring gav ham et stort forspring. Den egentlige grund til at jævnspænding tabte var, at man dengang ikke billigt kunne omforme lav jævnspænding (generator) til høj jævnspænding (over transmissionsledningerne) og tilbage igen til lav jævnspænding (bygningers belastninger).

En anden amerikansk el-pioner, George Westinghouse, så svagheden ved Edisons system. Det ønskede han at udnytte, og sammen med Nikola Tesla udviklede han det mere effektive vekselstrømssystem (AC, "alternating current"). Det kunne transformere spændingen så højt, så strømmen kunne sendes over store afstande med et meget lille tab. Det var en kraftig forbedring af jævnstrømd-systemet, da det kun behøvede få kraftværker.[10]
Edison, der ønskede at fastholde sin førsteplads på markedet, satte alle kræfter ind på at udvikle sit system til at transportere strømmen over større afstande. Hele systemet blev forfinet, men det gav kun minimale forbedringer.[9] Edison indledte så en propagandakampagne, der skulle miskreditere vekselstrømmen. Nogle af Edisons ansatte begyndte at henrette dyr ved hjælp af højspændings-vekselstrøm. Der blev lavet omhyggelige skemaer over, hvor mange watt hvert dyr kunne tåle før det døde. Det førte til, at staten New York ønskede, at prøve elektricitet til at henrette dødsdømte, da staten mente, det var mere humant end hængning. Derfor bad de Edison om, at udvikle et system, der kunne bruges til det.[11]
Edisons propaganda virkede ikke, og AC-systemet vandt. Det bruges i dag. Selv om George Westinghouse og Nikola Tesla opfandt AC-systemet, anses Edison som den største opfinder. Det skyldes hans evner til at udbrede og markedsføre sine opfindelser. Westinghouse havde egentlig vundet konkurrencen, men han havde til sidst ingen investorer og gik konkurs.[11]
Edison brugte voldsomme demonstrationer til at markedsføre sine ideer. I West Orange gav Harold Brown fra Edisons laboratorium 25 cent for katte og hunde. De blev brugt til hans eksperimenter: De blev sat på en metalplade, som var forbundet med en Westingshouse-generator. Brown slog katte og hunde ihjel og senere også køer og heste. Trods protester nægtede Brown at stoppe sine eksperimenter. Han spillede senere en stor rolle i ”elektricitets krigen”: i januar 1903 gik elefanten Topsy amok i Coney Islands forlystelsespark og dræbte tre dyrepassere. Nu skulle dyret aflives, og Edison blev tilkaldt. Han brugte Browns metode med metalplader forbundet med en generator. Elefanten blev aflivet med vekselstrømmen.

George Westinghouse blev rasende og protesterede i New York Times mod Edisons voldsomme eksperiment.
Nikola Tesla prøvede at undgå konflikt ved at udføre eksperimenter i fine selskaber, hvor han lod vekselstrøm løbe igennem sig selv, så en glødepære kunne lyse uden en kraftkilde. Herved viste han, at vekselstrøm ikke er spor farligt.
En anmodning til Edison førte til en skelsættende udvikling. Hans eksperimenter med dyr havde givet ansvarlige i New York en idé til henrettelse med elektricitet.

Edison svarede, at vekselstrøm ville være anvendeligt til formålet. Han anbefalede at Harold Brown udviklede et henrettelsesanlæg med generatorer fra Westinghouse.
I maj 1889 blev William Kemmler dømt for mord. Han blev dømt til døden med ”henrettelse ved elektricitet eller en Westinghouse”, som Edison sagde.

Da Westinghouse hørte om det, hyrede han en advokat til at protestere mod at slå forbrydere ihjel med elektricitet. Westinghouse ønskede det forbudt, da vekselstrøm ellers ville blive anset for livsfarlig, og hans selskab ville lide tab. Efter 14 måneder sluttede høringen med, at det blev besluttet at henrette Kemmler med 1.000 volt.

Harold Brown havde bygget en elektrisk stol med elektroder til hovedet og det ene ben. De skulle sende den dødbringende strøm gennem kroppen. Kemmlers henrettelse var en fiasko. 1.000 volt var ikke tilstrækkeligt til at dræbe ham. Ingen vidste, hvor længe strømmen skulle være tændt for at slå ihjel. De prøvede en gang til, men denne gang skruede de op på 2.000 volt. Det gjorde en ende på Kemmlers liv. ”Et forfærdeligt syn, værre end hængning,” skrev en avis om landets første anvendelse af den elektriske stol.
Westinghouse var chokeret. ”De kunne lige så godt have brugt en økse” sagde han.[12]
I 1911 blev Thomas Edisons firma omdøbt til Thomas A. Edison Inc. Firmaet blev mere struktureret, og Edison blev mindre involveret i de daglige opgaver. Han traf dog stadig de store beslutninger. Firmaets nye mål blev at holde sin plads på markedet i stedet for at fokusere på nye opfindelser.

I 1920'erne blev Thomas Edisons diabetes værre, og han begyndte at bruge mere tid sammen med sin kone. Thomas Edisons forhold til sine børn var dårligt, da han ikke havde brugt meget tid på dem. På grund af hans tilstand blev hans søn Charles Edison direktør, mens Thomas Edison blev ved med at eksperimentere hjemme. Et af de sidste eksperimenter, han var interesseret i, var at finde et alternativ til gummi.

Thomas Edison gik i koma14. oktober 1931. Han døde 18. oktober 1931 på sin ejendom, Glenmont, i West Orange i New Jersey.[13]Bangladesh, officielt Folkerepublikken Bangladesh (bengalsk: গণপ্রজাতন্ত্রী বাংলাদেশ; tr.Gônôprôjatôntri Bangladesh), er en suverænstat i Sydasien. Før 1971 hed det Østpakistan. Grænselandene er Indien mod vest, nord og øst og Myanmar mod øst. Mod syd ligger det Indiske Ocean. Bangladesh har 165.775.000(2021)[7] indbyggere, og landarealet er 130.170 km², hvilket omtrent er på størrelse med Englands landareal og omtrent tre gange større end Danmarks.

Bangladesh er et forholdsvist nyt land, der har haft en turbulent levetid med diktatur og siden 1992demokrati. Indtil 1947 var landet en del af det engelske koloniherredømme. Efter englændernes tilbagetrækning blev Indien delt op i det hinduistiske Indien og det muslimskePakistan. Bangladesh var det daværende Østpakistan, mens det, der i dag kendes som Pakistan, kaldtes Vestpakistan. Bangladesh erklærede sig uafhængigt af Pakistan i 1971, hvilket udløste Bangladeshkrigen, hvorefter landet efter intervention fra Indien opnåede uafhængighed og status som selvstændig stat.

Navnet Bangladesh blev oprindeligt skrevet som to ord, Bangla Desh. I 1950'erne brugte bengalske nationalister disse ord til politiske møder i Østpakistan. Ordet Bangla er hovedbetegnelsen både for Bengal regionen og Bengali-sproget. Den tidligste reference til ordet daterer tilbage til Nesari tallerkenen fra 805 e.Kr. Ordet "Vangaladesa" er fundet i sydindiske skrifter fra det 11. århundrede.[8][9][10]
Ordet fik officiel status under Bengal Sultanatet i det 14. århundrede.[11][12]Shamsuddin Ilyas Shah udråbte sig selv som "Shah af Bangala" i 1342.[11] Ordet Bangla blev det mest anvendte navn for regionen under den islamiske periode. Portugiserne omtalte regionen som Bengala i det 16. årundrede.[13]
Oprindelsen af ordet Bangla er uklar, men teorier peger tilbage til bronzealderens proto-Dravidiske stamme,[14] det austriske ord "Bonga" (Solgud)[15] og jernalderens Vanga Kongerige.[15] Indo-Aryan suffikset Desh stammer fra sanskrit-ordet deśha, som betyder "land". Ud fra det kan det formodes, at navnet Bangladesh betyder "Bengals land"[8][9][10]
Frem til lige efter 2. verdenskrig var Bangladesh en del af den britiske koloni Britisk Indien. Dagens Bangladesh omfatter det, som den gang var den indiske provins Østbengalen.

Ved Indiens deling i 1947 blev Indien delt i den sekulære stat Indien og den islamiske stat Pakistan. Bengalen blev delt i to, den vestlige del forblev i Indien, mens den østlige del kom med i Pakistan. Denne del fik navnet Østpakistan, men lå 1.500 km fra resten af landet (Vestpakistan, det nuværende Pakistan).

Vestpakistan dominerede den nye stat fuldstændig, både politisk og kulturelt. Dette oprørte mange i Østpakistan, da denne del af landet havde den stærkeste økonomi samt et eget sprog, som ikke er nærmere beslægtet med urdu, Pakistans officielle sprog.

Efter, at politiske partier, som gik ind for uafhængighed for Østpakistan, vandt valgene i 1971 med en overvældende majoritet, begyndte en proces med at frigøre sig fra Vestpakistan. Dette blev gjort under ledelse af Sheikh Mujibur Rahman.

Den Pakistanske hær var fuldstændig domineret af Vestpakistan og gik ind for at stoppe løsrivelsen. Den 25. marts 1971 begyndte et blodbad: i løbet af tre dage blev 50.000 civile bengalere dræbt af hæren. Ti millioner mennesker måtte flygte til Indien, og Rahman blev arresteret. Før han blev arresteret, kom han med en formel uafhængighedserklæring den 26. marts.

Indien greb ind til fordel for Bangladesh, og invaderede Pakistan den 4. december. I løbet af to uger var den pakistanske modstand knust, og Rahman kunne vende tilbage som det uafhængige Bangladeshs første statsminister.

Sheikh Mujibur Rahman blev dræbt i et attentat den 15. august1975. Den 3. november gennemførte militæret et kup, men allerede den 7. november blev lederen, generalmajor Khaled Mosharraf, væltet i et modkup.

General Ziaur Rahman blev nu landets stærke mand. Han blev senere også valgt til præsident ved valgene i 1978. Rahman blev myrdet i maj 1981, og Bangladesh blev styret af militæret frem til 1991, da Bangladesh blev demokratisk.

Begum Khaleda Zia, enken efter Ziaur Rahman, vandt valget og blev statsminister. Hun blev genvalgt i 1996 men blev senere samme år væltet. Fra 2001 kom hun tilbage i position som leder af en koalitionsregering.

Bangladesh er politisk styret af en parlamentarisk regering. Præsidenten er statsoverhoved, dog uden reel magt, mens regeringen er ledet af premierministeren. Der er to store partier, der skiftes til at have regeringsmagten, henholdsvis Bangladesh National Party og Awami League. Partierne er ideologisk ikke langt fra hinanden, men er alligevel i voldsom opposition. Attentatforsøg mod politikere samt strejker er et ofte set fænomen. I august 2004 var der et granatangreb mod oppositionslederen. Det førte til, at 21 af oppositionspartiets medlemmer blev dræbt, og at lederen af partiet blev såret. I januar 2005 blev den tidligere finansminister dræbt i et andet granatangreb, og flere andre attentatforsøg har fundet sted. Politisk er landet ustabilt.

Bangladesh er et moderat muslimsk land uden voldsom religiøs fundamentalisme.

Bangladesh er sammen med de øvrige lande i Sydasien medlem af SAARC (en forkortelse for South Asian Association for Regional Cooperation). SAARC blev stiftet i december 1985 med det formål at fremme det regionale samarbejde inden for regionen, samt øge samhandel mellem landene og styrke Sydasiens økonomisk udvikling. Organisationen har hovedsæde i Kathmandu, Nepal, og følgende stater er medlemmer: Bangladesh, Bhutan, Indien, Maldiverne, Nepal, Pakistan og Sri Lanka samt fra april 2007 også Afghanistan.

Bangladesh er inddelt i syv administrative divisioner,[16] hver opkaldt efter deres respektive divisionelle hovedbyer: Barisal (বরিশাল), Chittagong (চট্টগ্রাম), Dhaka (ঢাকা), Khulna (খুলনা), Rajshahi (রাজশাহী), Sylhet (সিলেট) og Rangpur (রংপুর).

Divisionerne er underinddelt i distrikter (zila). Der er 64 distrikter i Bangladesh, der hver er underinddelt i upazila (underdistrikter) eller thana (politistationer). Området inden for hver politistation, undtagen dem i metroområderne, er inddelt i flere unioner, hvor hver union består af flere landsbyer. I metroområderne er politistationerne inddelt i bydistrikter, der hver er yderligere underinddelt i mahallaer. Der er ingen folkevalgte embedsmænd i divisionerne, distrikterne og upazilaerne, og administration består kun af regeringsmænd. Direkte valg holdes i alle unioner (eller bydistrikter); og der vælges en formand og et antal rådsmedlemmer. I 1997 gennemførtes en lov, der reserverede tre pladser (ud af tolv) i hver union til kvindelige kandidater.[17]
Dhaka er hovedstaden og den største by i Bangladesh. Blandt andre store byer kan nævnes Chittagong, Rajshahi, Rangpur, Khulna, Sylhet og Barisal. Disse metrobyer har borgmestervalg, mens andre kommuner vælger en formand. Borgmestre og formænd vælges for perioder af fem år.

Landets geografiske udstrækning svarer til cirka tre gange Danmarks størrelse, og det er omtrent ligeså fladt, dog med enkelte perifere bjergregioner. Bangladeshs geografiske placering betyder, at det fungerer som en tragt for vandet fra tre af de store floder, der kommer fra bjergregionerne nordpå og munder ud i landet: Brahmaputra, Ganges og Meghnafloderne. Denne tragtformation samt de voldsomme mængder vand, der falder i monsunperioden, medfører, at store dele af befolkningen bliver nødt til at flytte i de perioder, hvor vandmasserne er mest voldsomme. Hvert år lider landet af oversvømmelser, der blandt andet nedbryder den i forvejen sparsomme infrastruktur.

I Indien kan vandkraftværket og dæmningen ved Ganges indløb i Bangladesh, Farakka være årsag til en del problemer i Bangladesh. Dæmningen leder vandet uden om Bangladesh, hvilket medfører at saltvandet fra Bengal bugten trænger ind i Bangladesh og skaber vanskeligheder for landbrug. Når smeltevandet fra bjergene i Himalaya kommer om sommeren åbner Farakka-værket for sluserne mod Bangladesh og skaber derved store oversvømmelser.[19]
Bangladesh har et tropisk klima med milde vintre fra oktober til marts og varme, fugtige somre mellem marts og juni. Mellem juni og oktober varer monsun-sæsonen, hvor årets største regnmængder falder. Naturkatastrofer, såsom oversvømmelser, tropiske cykloner, tromber og Bores indtræffer næsten hvert år. Dette i kombination med afskovning og erosion kan give katastrofale konsekvenser.

I november 2007 døde over 2.300 personer i cyklonen Sidr, som ramte store dele af landet.

I Bangladesh er det nominelle GNI per capita i $ steget fra 380 i 2000 til 400 i 2003. Til sammenligning er tallene for Danmark henholdsvis 31.450 og 33.570.

Bangladesh har, siden det blev uafhængigt, taget adskillige tiltag inden for den økonomiske sektor og følger en liberalmarkedsøkonomi. På det politiske område forsøger man at tiltrække udenlandske investeringer ved at give de udenlandske investorer en række fordele, blandt andet fordelagtige skattefradrag. Som udenlandsk investor kan man blandt andet etablere 100 % udenlandsk ejede selskaber og et joint venture med en lokal privat partner eller med en partner fra den offentlige sektor.

Den største eksportvare fra Bangladesh er tekstiler, der i 2003-2004 udgjorde ca. 75 % af den samlede eksport. Selvom der også er en vis eksport af te, læder og frosne rejer, skaber den store afhængighed af eksport fra tekstilsektoren en vis usikkerhed i økonomien overfor ændringer i verdensøkonomien. EU er landets største handelspartner, og aftager næsten 20 % af landets eksport.

Bangladesh er et fattigt, overbefolket og ineffektivt styret land. Cirka halvdelen af GDP ($ 61,94 milliarder, 2004) frembringes fra servicesektoren, selvom næsten to tredjedele af indbyggerne arbejder i landbrugssektoren, hvor ris er den vigtigste afgrøde. Der er adskillige større forhindringer for en voksende økonomi. De årlige cykloner og oversvømmelser, de dårlige havnefaciliteter, en voksende arbejdsstyrke, der ikke kan absorberes af landbrugssektoren, forsinkelser i udnyttelse af naturressourcer (naturgas), manglende elektricitetsforsyning, og langsom implementering af økonomiske reformer er alt sammen med til at forhale udviklingen.
De økonomiske reformer forsinkes i mange tilfælde af politiske uoverensstemmelser og korruption på alle niveauer. Selvom der er mange hindringer, har der alligevel været en støt økonomisk vækst på ca. 5 % de sidste mange år. Mange bangladeshiske virksomheder var i 2004 generelt baseret på afhængighed af billig arbejdskraft og lokale ressourcer og afhængighed af udenlandske virksomheders teknologioverførsel.

Størstedelen af landets industriproduktion består af tekstiler. Tekstilindustrien i Bangladesh ekspanderede stærkt i løbet af 1980'erne, da det lave lønniveau tiltrak udenlandsk kapital. 40 % af kvinderne i Bangladesh arbejder indenfor denne sektore, mange under meget dårlige arbejdsforhold. Tekstiler udgør 75 % af eksportvørdien, og Bangladesh overgås kun af Kina i den internationale handel med tekstiler (ready-made garments, RMG). I 2013 blev der afsløret elendige forhold i denne industri, og en større dødsulykke førte til, at regeringen forøgede mindstelønnen til 5.300 Taka (68 dollar) fra december 2013.

Ved starten af en virksomhed er der adskillige udfordringer, der skal overkommes. Verdensbanken har opstillet nogle indikatorer for at starte en virksomhed i forskellige lande. På baggrund af indekset er det muligt at foretage en sammenligning af at starte ensartede virksomheder i Danmark og Bangladesh. Indikatorerne er selvfølgelig generelle og vil formodentlig afvige fra en individuel virksomheds erfaringer og oplevelse.

For at starte en virksomhed er der for hvert enkelt land en række lovregulerede procedurer, der skal finde sted mellem stifter og eksterne partnere som for eksempel myndigheder, advokater og revisorer. I Danmark viser listen, at det er nødvendigt med 4 procedurer i gennemsnit, hvor det i Bangladesh er 8. I Danmark tager det i gennemsnit 4 dage at gennemgå disse procedurer, hvor det i Bangladesh tager 35 dage. Hvis der mellem to parter opstår en kontraktuel tvist ud fra lignende forudsætninger i henholdsvis Danmark og Bangladesh, kræver det i Danmark i gennemsnit 14 procedurer, der tidsmæssigt fylder 83 dage, fra sagsøger har lagt sag an, til kontrakten bliver fuldbyrdet af domstolen, hvor det i Bangladesh kræver 29 procedurer og tager 365 dage. Det er ikke muligt at komme med en sikker og præcis vurdering af længden af en sådan retssag, men tallene er med for at give en forestilling om de forskelle, der er mellem Danmark og Bangladesh.

Ud fra ovenstående indeks fra Verdensbanken fremgår det, at der er væsentlige forskelle på virksomhedsstart i Danmark og Bangladesh. Tilsyneladende er det nemmere i Danmark. Selv om Verdensbankens indeks er generelt, giver det alligevel en indikator til virksomheder, der overvejer at ekspandere til Bangladesh.

Befolkningstallet er blandt det største i verden, og er anslået til 162 mio. (2016), hvoraf de fleste indbyggere lever under fattigdomsgrænsen. Befolkningstætheden svarer rundt regnet til, at hele den danske befolkning flyttede nord for Limfjorden.
Det forventes at befolkningen når 250 mio. i år 2050. Indbyggertallet i 1951 var 44 millioner.

Bangladesh's befolkningsvækst var blandt de højeste i verden i 1960'erne og 1970'erne, da befolkingstallet voksede fra 65 til 110 millioner. Med indførelsen af prævention i 1980'erne, formindskedes befolkningstilvæksten. Fertilitetsraten var i 2016 på 2,13, lavere end den var i Indien (2,33) og Pakistan (2,68). Befolkningen er reltativt ung med 34% som er 15 år eller yngre og 5% 65 år eller ældre. Forventet levealder ved fødslen er estimeret at være 70 år for både mænd og kvinder i 2012.[1] På trods af den hurtige økonomiske vækst, så lever 43% af befolkningen stadig under fattigdomsgrænsen, hvilket betyder, at man lever for mindre end 1,25 $ om dagen.[20]
Det officielle sprog er bengali, mens engelsk er det andet sprog og er bredt benyttet i undervisning og i forretningsverdenen. Bengali folk udgør 98% af den samlede befolkning.[21]
Det ældste bevis for litteratur i Bangladesh er Mahasthan Brahmi inskriptionen, der daters tilbage til 3. århundrede f.Kr..[22] I tiden under Guptariget, blomstrede Sanskrit literaturen i regionen. Bengali udvikledes fra Sanskrit og Magadhi i det 11. århundrede. Bengali literaturen er en tusind år gammel tradition.

Den arkitektoniske tradition i Bangladesh har en 2.500 år gammel historie.[23]Terrakotta arkitektur er et særtegn for Bengal. Præ-Islamisk Bengali arkitektur nåede sit højdepunkt under reached Palariget, da Pala Skolen for Skulpturel Kunst etablerede store strukturer som f.eks. Somapura Mahavihara. Islamisk arkitektur begyndte at udvikledes under Bengal Sultanatet, da lokal terrakottastil påvirkede middelalderens konsturktioner af moskeer. Adina Moskeen var den største moske, der blev bygget i det indiske subkontinent.

Hvid ris danner base for det bengalske køkken, sammen med mange grøntsager og linser. Risretter inkluder også bengalsk biryani, pilaf og khichuri. Sennep, ghee, solsikkekerneolje og frugt chutney er udbredt i bengalsk madlavning. Fisk er hovedkilden til protein i det bengalske køkken. Hilsa, en slags indisk sild, er nationalfisken og er meget populær i Bangladesh. Rogn er en delikatesse. Mad fra havet er en vigtig del af det bengalske køkken, specielt hummere, rejer og tørfisk. Af kød spises der mest kylling, oksekød, lammekød, hjortekød, and og due.

Cricket er en af de mest populære sportsgrene i Bangladesh, efterfulgt af fodbold. Landsholdet i cricket deltog for første gang i VM i Cricket i 1999, og året efter fik holdet tildelt status som elite Test cricket.[24] Bangladesh har fem stormestre i skak. Blandt disse var Niaz Murshed den første stormester i Sydasien. Indenfor rytmisk gymnastik, blev russeren Margarita Mamun, som stammer fra Bangladesh, verdensmester i 2013 og 2014.

Kabaddi er en meget populær sport i Bangladesh og betragtes som nationalsport.[25] Andre populære sportsgrene er bl.a. hockey, tennis, badminton, håndbold, basketball, volleyball, skak, skydesport og lystfiskeri. National Sports Council styrer 42 forskellige sportsorganisationer.[26]
Koordinater: 24°01′00″N89°52′00″Ø﻿ / ﻿24.01667°N 89.86667°Ø﻿ / 24.01667; 89.86667